# Forretnings Analyse: Portfolio-template-projekt
## Hvorfor laver vi en portfolio-template?

Idéen bag vores portfolio-template-creator udspringer af et ønske om at hjælpe fagfolk – både programmører, trænere, læger og mange flere – med at opbygge en professionel online tilstedeværelse hurtigt og effektivt, uden at skulle starte helt fra bunden. Selvom der allerede findes en række generelle skabeloner og portfolio-creator tools, ser vi en klar mangel på løsninger, der er skræddersyet til specifikke faggrupper. Mange eksisterende skabeloner kræver betydelig tilpasning for at imødekomme de enkelte behov, hvilket kan være både tidskrævende og frustrerende.
Vores ambition er at tilbyde en portfolio-template-creator, der gør det muligt for brugeren at komme hurtigt i gang, uanset om de er en erfaren programmør, en travl læge eller en passioneret træner. Med et udvalg af design-skabeloner, der tager højde for de særlige behov i hver faggruppe, kan brugeren hurtigt vælge en løsning, der passer til deres niche. Vi giver dem muligheden for at tilpasse fonde, baggrunde og layout på en brugervenlig måde, så de kan fremvise deres kompetencer og erfaringer på en flot og professionel måde.
For os er det vigtigste, at vi skaber værdi fra første klik. Det skal ikke være nødvendigt at bruge tid på at bygge en portfolio fra bunden, og brugerne skal føle, at de hurtigt kan få et færdigt resultat, der reflekterer deres arbejde på en måde, som appellerer til deres målgruppe. Vores løsning er derfor mere end bare en skabelon – det er en enkel og effektiv måde at bygge et brand og en online tilstedeværelse, der sparer tid og skaber professionelle resultater.”

Vi er klar over at der allerede findes mange skabeloner og portfolio creator templates på nettet. Alligevel ser vi en mangel på løsninger der virkelig fokuserer på særlige behov for specifikke faggrupper som trænere, læger og udviklere. Mange eksisterende skabeloner er meget generelle og kræver derfor en del tilpasning for at passe til den enkelte virksomhed. Vores ambition er at lave skabeloner der direkte henvender sig til disse målgrupper så de kan spare tid og få en flot professionel online tilstedeværelse uden at skulle starte fra bunden. Vi vil skabe værdi for brugeren lige fra første klik.
-      Hvad gør vores skabelon anderledes?
Vi ønsker at adskille os fra de store udbydere ved at skabe skræddersyede løsninger til bestemte brancher frem for “lidt til alle” skabeloner. I stedet for at tilbyde en løsning, som forsøger at dække alle behov, har vi valgt at fokusere på områder hvor vi ser en reel efterspørgsel efter tilpassede løsninger. F.eks. vil en personlig træner få brug for bookingsystemer og galleri for at vise resultater mens en udvikler ønsker at fremvise kodeeksempler. Derfor er vores ambition at vi vil lave skabeloner der har de rigtige funktioner fra starten.

## Konkurrentanalyse
Markedet byder på et bredt udvalg af skabelon baserede platforme med store aktører som Wix, Square Space og WordPress i front. De er velegnede til generelle formål, men mangler ofte de branchespecifikke funktioner vi har bemærket kan være afgørende for vores målgrupper. Specialiserede skabeloner er ofte dyrere og ret teknisk krævende, hvilket kan være udfordrende for mindre virksomheder og enkeltpersoner. Her ser vi potentiale for at tilbyde noget tilgængeligt, enkelt og prisvenligt, som alligevel rammer direkte ned i behovene for hver branche uden dyre ekstra tillæg eller tekniske barrierer.

## Målgruppeanalyse
Vores målgruppe er primært selvstændige erhvervsdrivende og freelancere, der søger en professionel og brugervenlig løsning. De ønsker at kunne lancere en flot hjemmeside hurtigt, uden at skulle håndtere tekniske udfordringer eller foretage store investeringer. Vores fokusområder er i første omgang fitness, lægepraksisser og udvikling, da hver af disse har unikke behov. En personlig træner vil typisk præsentere før- og efterbilleder samt kundeudtalelser, mens en læge har brug for nem adgang til booking og kontaktinformation. En udvikler vil derimod fokusere på at vise projekter og tekniske færdigheder på en organiseret måde.

Vores templates er designet til at hjælpe selvstændige med at præsentere deres faglige profil professionelt, uden at de behøver teknisk indsigt. På sigt er det vores mål at skalere løsningen, så den også kan imødekomme behovene hos mellemstore virksomheder, der har brug for mere omfattende funktionalitet.
Som en del af denne vision overvejer vi en fleksibel betalingsløsning, hvor prisen afhænger af den ønskede funktionalitet. Mindre erhvervsdrivende kan vælge en basispakke, mens større virksomheder, med behov for mere avancerede funktioner, kan vælge en udvidet løsning til en højere pris. På den måde kan softwaren tilpasses præcist efter brugerens behov, hvilket sikrer en fair pris og relevant funktionalitet for alle.
 
## Markedsstrategi
Vi vil skille os ud ved at målrette specifikke faggrupper som ofte ikke dækkes af generelle hjemmesideløsninger. Selvom vi starter med fokus på fitness, sundhedssektoren og udvikling, har vi opbygget vores platform fleksibelt så vi kan udvide til andre brancher hvis vi ser efterspørgsel. Vores fremtidige udvidelser vil derfor kunne tilføje flere branchespecifikke templates.
-       Vores fokusområder:
Fitnessbranchen: Skabelonen her vil indeholde elementer som træningsprogrammer før- og efterbilleder, kunde anmeldelser og bookingsystem. Dette gør det nemt for trænere at præsentere deres ydelser og resultater i en let tilgængelig og professionel form.
Lægepraksisser: Vi vil fokusere på enkelhed og tilgængelighed. Online tidsbestilling, kontakt information og FAQ-sektioner gør det nemt for læger at holde siden relevant og forbedre patientoplevelsen uden besvær.
Udviklere: Vores template til udviklere gør det muligt at tilføje GitHub-projekter og teknologiliste, så de hurtigt kan skabe en dynamisk portefølje, som præsenterer deres projekter på en professionel måde uden meget opsætning.
Ved at holde priserne rimelige og gøre vores templates lette at tilpasse, skaber vi en løsning, der appellerer til dem, som har brug for en professionel online profil uden store omkostninger eller tidsforbrug.
 
## Konklusion: Hvorfor vælge vores produkt?
Vores portfolio-template vil gøre det lettere for brugerne at få en funktionel og professionel hjemmeside som både sparer tid og giver deres forretning et skarpt troværdigt udtryk. Kunderne vil få en løsning, som er nem at forstå og bruge -  selv uden tidligere erfaring med webdesign. Vi vil skabe en hjemmeside som kunderne kan sætte i gang uden bekymring og som får dem til at fremstå professionelle i deres branche.
